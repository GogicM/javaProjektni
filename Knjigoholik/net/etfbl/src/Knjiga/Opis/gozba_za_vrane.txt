Naziv knjige: Pjesme leda i vatre - Gozba za vrane
Autor: Dž.R.R.Martin
Žanr: epska fantastika
***************************************

Sadržaj: 

Sve izgleda previše dobro da bi bilo istinito. Posle ogorcenih borbi i podmuklih izdajstava, sile koje su podelile zemlju iscrpene su pristale na nelagodno primirje. Ili se bar tako cini. Posle smrti cudovišnog kralja Džofrija, Sersei vlada kao namesnica u Kraljevoj luci. Odlazak Roba Starka slomio je kicmu severnjackoj buni, a njegova braca i sestre razbacani su po citavom kraljevstvu, poput semenja na vetru. Rat koji je dugo i mahnito buktao, napokon je zgasnuo.

Medutim, kao i posle svake divovske borbe, nece proci dugo pre nego što preživeli, odmetnici, razbojnici i lešinari pocnu da se okupljaju i otimaju oko kostiju mrtvih. Dok se ljudske vrane skupljaju na zgarištima Sedam kraljevstava, kuju se smele nove zavere i opasna nova savezništva, dok neka poznata i neka sasvim nova lica izranjaju iz zlokobnog sutona prošlih bojeva.

To je vreme kada mudri i ambiciozni, podmukli i snažni otkrivaju veštine, moci i magiju da prežive u surovim i užasnim vremenima koja ih cekaju. Vreme je to da se plemici i kmetovi, vojnici i carobnjaci, ubice i mudraci ujedine i na kocku stave svoje sudbine… i svoje živote. Jer na gozbi za vrane, mnogi su gosti – ali ce retki preživeti.
 